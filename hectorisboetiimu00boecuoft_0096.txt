82 ABERDONENSIUM

mum nostrum erga te ostenderemus, non sufficiunt. Verum tibi
gratulamur quantum vel consummatissimus orator verbis posset
comprehendere, aut humanum ingenium excogitare. Reverentiam
demum tuam flexis corporis et animi genibus ’ salutamus, simul
in verum antistitem et moderatorem suscipientes veneramur3 tibi-
que nos modis omnibus obsequentissimus et nunc esse profitemur,
et deinceps semper fore pollicemur. Ergo hunc diem communi
laetitia jussum est festum agere; campanarum fieri tinnitus, musi-
corum concentum, organorumque melodiam ; parietes aulaeis, pavi-
menta tapetibus sterni ; ut nostra aedificia (suo more) quandam te
veniente viderentur prae se ferre laetitiam. Agite ergo, viri Aberdo-
nenses : pinnae, gallorum simulacra, summis templorum sacrarum-
que aedium pinnaculis ad ventorum flatus indicandos adhibitae, occi-
dente wilhelmo effractae, Gavino veniente reparentur. Hic enim
est caput non languidum, quod · in singula membra spiritus
infundat vitales. Hic est gallus Aberdonensi ecclesiae superpo-
situs, nulla clade effractuS, qui dormientes excitabit, arguet tor-
pentes. Lituus, baculusve pastoralis, dum wilhelmi episcopi fu-
nus efferretur diruptus, nunc primum integer restitutus. Mitra,
quam tum incerta voce cum Wilhelmo sepeliendam clamatum est,
pristinum rediit ad decorem. Et ut tandem in universum dica-
mus, ‘communis illa calamitas communi laetitia omnibus est mu-
tata. Felices idcirco nos te pontificatum adeunte ; feliceS, inquam,
tantum talemque moderatorem nacti 3 quem ob eruditionem pariter
et probitatem Jure optimo quisque sibi exoptasset. N unc ut reli-

qua absolvamus, de iis quae ad tuae generalis scholae Aberdonensis

