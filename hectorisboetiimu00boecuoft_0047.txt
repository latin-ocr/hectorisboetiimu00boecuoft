EPISCOPORUM VITAE. 33

trusis, Aspice (inquit Stephanus) optime Rex ; en ThomaS, co-
mitis Varvici et complurium nobilium Anglorum ruina 3 intestinae
seditionis, multorum bellorum, malorumque prope infinitorum hoc
tuo in regno incendium; qui ut Anglorum optimates atque plebeii a
tua fide deficerent, ut imperio dejicereris, quantum per eum fieri
potuit, semper extitit auctor, meus est captivus, pro quo tot ali-
quando aureorum nummum millia spopondisti. Sume nunc tua
pro libidine de homine supplicium, qui tot incommoda tibi tuoque
huic regno astu intulerit et fraude, nec me (ut aequum est credere)
promissa mercede, qui infestum adeo tibi hominem capt-um et vinc-
tum adduxerim, fraudabis. Habes et Albaniae ducem captivum,
regium adolescentem, Scotorum principem, quem dum penes te reti-
nueris, hoc tuum regnum omni Scotorum bellico tumultu incursioni-
busque levabis. Idcirco cave (modo tibi tuoque regno optime consul-
tum volueris) aliquando Scoti reducem hunc videant adolescentem.
Eduardus, ut erat vultu liberali, animo in omnes magnifico, primum
Stephano ob merita gratias refert. Mox Albaniae ducem in amplexus
acceptum regio honore est prosecutus. Thomam, praeter Stephani
. et qui cum eo venerant opinionem, humane intuitus, Hic (inquit) ,
Stephane, veluti multorum saluti insidiator, si quae feruntur vera
essent, suppliciis (ut ais) foret afficiendus, si non unus meam ser-
vasset salutem} propterea insidiarum multorum, ejus fortasse prae-
cipua opera, in meum caput regnumque olim paratarum (quorum prae-
cipui admissi in se majestatis criminis dignas dedere poenas) aliquando
oblivisci possum; meae nuper salutis servatae nunquam3 qui, procul

dubie, nisi hic citius occurrisset, conjuratorum quorundam, quibus
Ε

