EPISCOPORUM VITAE. 55

facturae. Has omnes Wilhelmus (magno labore) submovit penitus
atque extinxit, amotis intestinis simultatibus simul atque seditionum
seminariis.

Rex J acobus, quum nec domi nec foris hostem haberet, ad ea
quae ad publici commodi utilitatem et decus spectabant, Wilhelmi
praecipue suasu, adjecit animum. J udicandi rationem aliquot an-
nos, temporis iniquitate, omissam (justitiarii iter vocant) restituit,
ut raptores, spoliatores, homicidae, stupratores matronarum virgi-
numve, agrorum depopulatores, caeterique Î” perturbatores populi et
publicae quietis, judicum auctoritate, qui ob hoc ejus jussu regnum
lustrabant, dignis suppliciis afficerentur. Denique ubi omnia pa-
cata videbantur, factionibus aut cohibitis aut penitus semotis, facto
senatu parliamenteo Edinburgi, communi omnium sensu legatio de-
creta ad Maximilianum Caesarem, quae ejus filiam Margaritam depos-
ceret. Cupiebat vehementer adolescens rex virginem eam uxorem,
auctum iri existimans regiam gloriam, si Caesarei sanguinis orna-
mento honestaretur. In consultationem deducitur, quem potissi-
mum judicarent mittendum legatum. Suffragia omnia in Wilhel-
mum recidunt. Profectus ergo Wilhelmus, simul atque alii quidam
ex regni majoribus (quibus cum Wilhelmo negotium erat commis-
sum) ad Maximilianum imperatorem, rem perfecisset (quanquam
ardua erat atque difficilis) ni pater virginem Margaritam Hispania-
rum principi prius desponsasset. Et ne nihil egisse videretur, longam
litem inter Colonienses nostrosque prudenti consilio atque opera ita
diremit, ut veteris discordiae ne vestigium quidem superfuerit. Sub

id tempus Eduardus, olim illustris Anglorum regis Eduardi filius..

