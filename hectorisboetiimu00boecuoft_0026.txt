12 ABERDONENSIUM

runt. Angli amissae arcis caesorumque contribulium tristi nuncio
affecti, coactis copiis Aberdoniam movent animo acceptam injuriam
ulciscendi. Id ubi Aberdoniae nunciatum, Brusiani simul cum civi-
bus illico oppido egressi sunt, cum hostibus dimicaturi. J oannes
Frisarius Brusiani exercitus, qui tum Aberdoniae fuerat, dux suis
ita animos accendit ad pugnam ut non tam ad certamen quam ad
certam victoriam progredi viderentur. Inita pugna acerrime est
certatum. Victoria tandem (sed cruenta) Scotis cessit: Anglorum
quamplurimi eo praelio caesi, pauci vivi capti, rari fugere, adeo acriter
in pugna perdurarunt. Placuit victoribus quos captos habebant ad
terrorem extra oppidum furca suspendere: sed vetuere canonici,
atque ut caesorum corpora ad posticam templi divi N icolai terra
conderentur, apud Frisarium atque oppidi praefectum obtinuerunt,
ubi eorum ossa cum titulis in rei monumentum adhuc cernuntur.
Sed revertamur unde digressi. Robertus‚ pacatis tandem. rebus,
Anglisque e Scotia pulsiS, et in Angliam repulsis, inter lustrandum
patriam templi aedificium Aberdoniae‚ H enrici opera inceptum, forte
conspicatus, jussit pontificis impensis (ne in profanos usus ecclesiae
redditus expenderentur) chorum consummari. Exinde aliquot post
annos Henricus (permittente rege) ab exilio Abel-doniam reversus,
ubi postquam labefactatae religionis sacri magistratus defectu repara-
tioni plurimum insudaverat, XLVIII. anno quo sedere inceperat,
morte est correptus. Qui annus erat Roberto regi vitae ultimus,

A. D. 1329. Christi domini adventus millesimus trecentesimus vigesimus nonus.

In ejus locum ALEXANDRUM KYNINMUN D theologum doc-

