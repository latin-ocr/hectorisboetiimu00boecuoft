EPISCOPORUM VITAE. 31

ob servatam salutem gratias reddidit, et ad retributionem beneficii
nummum (nobiles de rosa appellitat vulgus) mille in annos singulos
quoad vixit pendebat, et inter praecipuos habebat amicos. Hac pro-
fectione eo securitatis sese devenisse arbitratus est Thomas, ut dein-
ceps patriam, aut terra per Angliam, aut per mare, repetere possit
tutus. Dimisit inde Eduardus Thomam, quem, ob probatam vel in
hostem fidelitatem, non uno magnificentiae genere est deinde prose-
cutus. Brugas itaque rediens, naves praestolabatur, in Scotiam cu-
piens trajicere. Interea delatae sunt e Scotia regiae literae ad ipsum
praestolantem, quibus publico decreto jussum, ut Alexander Albaniae
dux, germanus regis, qui tum in Geldria cum avunculo agebat, re-
duceretur in patriam. Thomas regi cupiens obtemperare, ut omnia
rectius securiusque fierent, ne, si dux Alexander in hostium manus
trajiciendo deveniret, suae daretur incuriae, ad Eduardum Anglorum
regem illico est profectus: apud quem recenti beneficio motum facile
obtinuit, ut dux, accepto commeatu, aut terrestri itinere, aut tra-
jectu, securus Anglorum insidiis, liber reduceretur in Scotiam. Ha-
bitis inde gratiis magnifico regi, Brugas revertitur. Nec diu ibi
moratus. 'Comparatis quae ad profectionem videbantur necessaria,
naveS, cum duce et militibus partim nostratibus partim ex Geldria
accitis, conscendit. Itaque duabus cum celocibus profecti secundo
vento, die tertia, cum Scoticam terram cernerent haud plus viginti
millia passuum abesse, Anglicae classis ab ultima Tyle (nunc Islan-
diam vocant) in Albionem trajicientiS, quinque celoces, multo milite
omnique bellico apparatu munitas, quae ad mercatorum naves a pira· ι

tarum injuria tutandas publice fuerant adhibitae, obvias habuere. ιζ

