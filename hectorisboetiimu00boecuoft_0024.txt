lo ABERDONENSIUM

Extincto Petro, RICHARDUS DE POTTOCK Aberdonensis
creatur antistes; Anglus gente. Quae res effecit ut montani de Cloueth
et Murthlac, pontifici, veluti homini peregrino, minus audientes, agros
et praedia multa subtraxerint, famulis ejus verberibus caesis et ig-
nominiose repulsis. Tulit Richardus aegre contmneliam, execratus
facinoris auctores 3 apposuissetque se rex criminis vindicem, ni citius
sceleris insimulati restitutis praediis venissent Aberdoniam, ad an-
tistitisque pedes, ejus arbitrio supplicium obituri, multis lachrymis
petiissent veniam. Mortuus est Richardus, avitis donis Aberdonensi

A.D. 1267. ecclesiae Alexandri auctoritate denuo roboratis, pontificatus sui anno

decimo tertio, praefati vero Alexandri decimo octavo.

Et HUGO DE BENHYEM in ejus locum suffragiis canoni-
corum suffectus. Is illico sumpto pontificatu Romam accessit, ubi
Martini quarti summi pontificis jussu (is tunc Petri sedem tenebat)
episcopus consecratur ε inde ubi illic religionis causa annum unum
moratus fuisset, in Scotiam est reversus. Dissidebat tum forte
populus Scotus cum clero: his summorum pontificum sanctiones,
illis regni consuetudines, sua pro sententia afferentibus· Causam
dissidii ferunt quod fructuum quorundam decimas, quas petebant sa-
cerdotes, populus aperte solvere recusasset. Hanc litem dirimendi
potestas Hugoni permissa. Perthi facta patrum concione multum
diuque ubi disertum fuerat, rege praesente, regnique primatibus,
veteres episcoporum sanctiones (provincialia statuta vocant,) firma-
vit: novas quasdam ad Christianae religionis decus et augmentum
omnibus probantibus superaddidit: discordiam sustulit atque extin-

