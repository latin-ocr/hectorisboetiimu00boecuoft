88 ABERDONENSIUM

Romae J acobi Tertii jussu legatione fungebatur: ubi sacris ex insti-
tutis episcopus consecratur. Moratus inde ibi quoad res ex senten·
tia perfecerat: tandem a summo pontifice dimissus, partim terrestri
itinere partim navigio, Aberdoniam venit. Occurrere nobiles qui
in vicinia sedes habuere, et Aberdonenses cives, honorationis causa,
adventantem, veluti expectatum pastorem magna veneratione susci-
pientes. Robertus, ut mos est, praesentibus canonicis, juramento de
fideli administratione praestito, in Aberdonensi sede est confirmatus.
Ubi paucos moratus dies, ad regem accitus, quae Romae cum summo
pontifice regio egerat nomine, quanta veneratione habitus, quam
feliciter publica negotia peracta, facta concione, coram regni majori-
bus enarravit: laudatus idcirco a rege. N ec fuit ea in concione
qui virum amplissimis honoribus dignum non judicaret: regius
propterea consiliarius designatus, inter eos qui de arduissimis rei·
publicae negotiis disserebant, Jubente rege numeratus est. Interea
Roberto, eorum epistolis quos Aberdonensi rei abiens praefecerat,
significatur, Brassam, Aberdonensis ecclesiae agrum, montanorum
quorundam excursionibus foede populatum. Ad eum nuntium
Aberdoniam illico concessit, ubi grassatores cum eorum duce diris
execrationibus primum est prosecutus. Postea invitatis regiis co-
piis, praedonum impetus, qui pertinaciter ecclesiasticis monitis ob-
temperare recusassent, non modo repressit, verum coegit quae ce-
pissent restituere. Secundum haec facta, sacerdotum synodo varias
edidit sanctiones pro religionis observatione, pro divini cultus aug-
mento 3 aequassetque priores pontifices, religiosarum et urbanarum
actionum celebritate et gloria, si non, fortuna ad maJora vocante, ad

