EPISCOPORUM VITAE. ’7 5

dare vellet, Ut bene, inquit, sit eis ε ego ad feliciora pergo. Et ubi
aegra anima amplius demorari non potuit, Iesu Salvatoris nomine
ejusque genetricis frequentius invocato, obticuit. Spiritum inde,
non velut extrema patiens, sed arripiens quietem, hausit divinum ε
natum ad decus nostrae aetatis, Scotorum regni splendorem, et divi-
ni cultus augmentum3 utpote qui, cum aut domi aut foris esset,
quo ecclesia· totius gubernationis sibi commissae cultioribus ministe-
riis pie et religiose coleretur, multoque quam dudum exemplo vitae sa-
cerdotum illustrior redderetur, impensius curavit praestititque. HUJus
felicis pontificis is erat exitus, posteaquam triginta annos sederat. Ejus
corpus,exenteratum, conditum aromatibus, inde delatum Aberdoniam,
non tam celebri pompa quam lugubri, in> suo collegio ante praecipuum
altare est humatum. Extitere tum prodigia aliquot. Foverni (vico
nomen est decem millibus passuum ab Aberdonia) infans biceps at-
que bicorpor, duobus tamen cruribuS, natus ; in eo alioqui nihil foe-
dum aspectu. Alius Aberdoniae natus, qui maternis admotus ube-
ribus nec ea unquam sugere voluit, nec matrem horribili sine cla-
more videre, cujusvis alterius feminae 'mammas placide complexus.
Et pinnae, quae motu ventorum indicant flatum, et ob hoc templo-
rum pinnaculis adhibitae, quae Aberdoniae fuere, ,aut ceciderunt aut
effractae sunt omnes. Quo etiam tempore Wilhelmi funus est ela-
tum, pastoralis baculus, ex 'argento conflatus, quem Alexander Lau-
rentius (ut in funebri fit pompa) gestabat, fractus est, incertum quo
pacto, altera parte in foSsam, ubi pontificis cadaver erat conden-
dum, corruente. Allata est tum incerta vox, Et tecum, Wilhelme,

mitra sepelienda.

