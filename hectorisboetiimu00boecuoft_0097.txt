EPISCOPORUM VITAE. 83

attinent commodum et decorem, paucula subjungentes, proseque-
mur. Quis Wilhelmus fuerit tuus antecessor, inter quem et te divi·
no nutu (ut aequum est credere) tertius, ne vestrum quispiam suo
careret splendore, interjectus est, quanti apud eum reipublicae sa-
lus, quanti divinus cultus, optime nosti. Is inter otia negotium
quaerens, ut sua dioecesis literis polleret, splenderet virtutibus, hoc
Aberdonense generale musaeum multis impensis instituit, hocque
venerabile condidit collegium, quod, e medio dira morte sublatus
(quae tum maxime mortales opprimit, quum nullae ab ea metuuntur
insidiae) nondum perfectum, reliquit tibi complendum, quem unum
inter tot hominum millia semper optavit successorem. Deyae flu-
minis praeterea pontem, opus etsi laboriosum, ad publicum tamen
commodum pernecessarium, condere incepit, comparatis quae ad
magnam operis partem consummandam sufficere videbantur. Mul-
ta aureorum millia ad operis consummationem Wilhelmi testamento
legata, quae maj0ri ex parte ablata, compilata, direpta, nunquam in
Wilhelmi destinatos usus, nisi impense juveris ac jusseris, conferen-
da. Oramus idcirco, optime praesul (exoremus sine) tua pro dignitate,
nostra pro salute (utriusque rationem habes, scimus) nostris (tuis po-
tius) rebus consule : fac tua opera et auctoritate nobis ablata resti-
tuantur, quae supremis verbis horum conditor suis mandavit, te
auctore consummentur: conseduamur legata, ut perinde atque il-
lum sua, te tua praeclara gesta praedicent, secundoque habeamus
pro conditore. Haec ubi perorata, extemplo respondit episcopus,
gratam sibi Aberdonensis generalis scholae salutationem, rectorem

virosque in ea literis deditos admodum acceptos ; quibus ut prodes-

