80 ABERDONENSIUM

sit. Prodiere adventanti obviam Aberdonenses cives, nobiles quo-
que qui in vicinia habitabant, honorationis causa. Aberdoniam in-
gredienti omnia (et merito) honoris genera sunt adhibita. Fiebant
ingentes campanarum tinnituS, tibiarum, tubarumque clangores;
processere obviam religiosi viri, inde canonici et sacerdotes, omnes
sacras vestes admodum pretiosas induti ; subsecutus gymnasii
Aberdonensis rector, cum viris scholasticis celebri admodum pompa:
incredibili laetitia, immenso cum gaudio, expectatum pastorem sus-
cepere omnes. Quodcunque templum ingrediebatur, fiebat et can-
tantium et organorum dulcis harmonia3 fulgebant parietes aulaeis ;
tapetibus sternebantur pavimenta, odorae ex thuribulis fundebantur
nubes3 et, ut brevibus res explicetur, nihil Aberdoniae tum fuit
quod non suo more aliquod laetitiae signum prae se ferre videretur.
Mox, ut saera peracta, quae tum fuerant peragenda, quidam ex
scholasticis gymnasii viris, rectoris jussu, nomine generalis Aberdo-
nensis scholae pontifici gratulaturus, hanc aut non dissimilem habuit
orationem : Si unquam immortalis Deus opem mortalibus auxi-
liumve tulerit, reverende antistes, hoc potissimum tempore nobis
Aberdonensibus tulisse comprobatur, dum te, et vita gravem et doc-
trina adeo insignem, nobis dedit pastorem. Divina opera justa esse
atque sancta undequaque necesse est: at nihil rectius, nostra sen-
tentia, jam multos annos egisse videtur, quam quod te, optatum Juxta
atque necessarium Aberdonensi sedi, procellis (ut ita dicam) fluctu-
anti, imo pene submergenti, rectorem creavit, qui hanc dioecesim,
rectissime gubernando, in sanctum eum statum a quo pene defluxit,

redigeres. Quis etenim, quaeso, e cunctis nostris contribulibus, ad

