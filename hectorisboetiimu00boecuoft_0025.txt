EPISCOPORUM VITAE. ll

xit penitus. Multa alia optimo episcopo digna ejus fuere opera.
Pervenit ejus episcopatus ad Alexandri tertii annum vicesimum A.D. 1278.
nonum, quo anno in insula lacus de Gowllis ubi vicinorum nemorum

amoenitate delectatus senex sese continebat, catarrho exundante su-
bito interiit.

Et in demortui locum HENRICUS CHEIN, regius consiliariuS‚
J oannis Cummyni, viri inter nostrates maximae auctoritatis, Cum-
mynorum praecipui, ex sorore nepos, est provectus. Inito Henricus
pontificatu, instaurandis templis et Dei ministris illico adjecit ani-
mum. Vetus templum Aberdonense demolitus novum edificare in-
cepit. Vix jam fundamenta jecerat, quum bellico tumultu oborto,
obturbatus incepto destitit. Enimvero Anglica arma, duce Eduardo
primo, regem J oannem de Balliolo in Scotia bello petivere. Cres-
cebat magis magisque in dies id bellum z impleverant Angli omnia
rapinis et direptionibus. Capto tandem J oanne, Londinumque misso,
totam belli vim in Robertum Brusium regni haeredem vertunt.
Erant Brusio Scotorum plurimi infensi ob caesum ab eo¹ J oan-
nem Cummynum, qui rebus ex sententia Roberto succedentibus
ad unum in Anglia exularunt. Inter quos Henricus, qui avunculi
partes contra Robertum tueri videbatur, est proscriptus. Eo prope
temporis Brusiani Aberdonensem arcem, quam aliquot annos maxi-
mo cum Scotorum incommodo Angli tenuerant, Aberdonensibus plu-
rimum suppetiarum afferentibus, expugnatam vi capiunt, caesis qui
ejus custodiae fuerant destinati 3 ac paulo post ne Anglis ullum Aber-

doniae superesset refugium, omni supellectili exhaustam solo aequa-

