EPISCOPORUM VITAE. 39

Glasguensem pontificatum fuisset traductus. Sub id tempus res A. D. 1484.
Scoticae intestina seditione jactari coeperunt. Gerebatur tum bel-
lum inter Eduardum Anglorum regem et J acobum Tertium. Ed·-
uardo in Scotiam magno cum exercitu contendenti, Alexander Al-
baniae dux, hostis a rege judicatus, suis cum copiis est adjunctus.
Huic Scotorum complures favebant, quibus J acobi imperium erat
odiosum, quod quorundam (ut ferebatur) obscurae originis, quos secre-
tiori admoverat consilio, in publica administratione sententia ute-
batur. Spectabatque jam res (excandescentibus'primatibus) prope
ad defectionem. Unde effectum, ut regem, magnas copias Eduardo
obviam in Angliam ducentem, primores circumsisterent, donec (ut
prius erat consultatum) apparitores, quibus negotium erat permis-
sum, nefarios, quorum sinistro consilio complura incommoda multi
fuerant perpessi, fortunis omnibus exutos et raptos ad supplicium,

laqueis vitam finire coegissent.

Ad nostrum redeo institutum. Roberto, quo diximus modo, ad
celebrem Glasguensem ecclesiam traducto, in ejus locum non tam
omnium consensu quam desiderio WILHELMUS ELPHINSTo-
NUS suffectus est ε homo (quod sine invidia licet dicere) omnium
qui nostro fuerunt tempore prudentissimus z cujus vita tametsi ru-
diori stylo quam tanta res exposcat, fideliter tamen exequar, quod
viri actiones ferme omnes, et urbanas et religiosas, nostris* oculis
coram positas habuimus. Vidimus hominem, quem vidisse, singu-
larem ob praestantiam, et nobis gaudemus, et Deo optimo maximo

non vulgares habemus agimusque, et habebimus atque agemuS, dum

