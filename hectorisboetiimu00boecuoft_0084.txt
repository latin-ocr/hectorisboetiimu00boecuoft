70 ABERDONENSIUM

mediis ipse deliciis abstemius, vultu hilaris, sermone jucundus,
doctorum congressionibus, musicis, honestisque jocis gaudebat pluri-
mum, omnemque detestabatur scurrilitatem. Inerat ei tanta in-
genii atque animi vis, ut nihil ei quod ad rem publicam privatamve
gerendam attinere diceres, defuerit: urbanas res religiosasque Juxta
callebat, accommodatum habens ad omnia ingenium. Nullus hoc
toto tempore jurisdicundi peritior, nullus ad magna gerenda aptior:
nam et eloquentia praestantes oratores aequavit, et nullus eo patriae
quieti, paci, decori magis meliusve consuluit. Ferrei prope visus
est corporiS, invictique animi in laborum tolerantia, quippe quem
nullus labor, nulla exercitatiO, nullum munus publicum privatumve,
sed ne ipsa quidem senectuS, communis et inevitabilis mortalium
morbus, licet contuderit, effregit: ut qui, tertium supra octogesimum
annum agens, in gravibus reipublicae negotiis, coeteris acutius dis-
serebat, nec ingenium nec sensum ullum adhuc habens obtusumÍ¾
vivaci semper praeditus memoria, utpote quam nulla unquam cepit
oblivio. Senectus ei jucunda et veneranda, non morosa, non anxia,
non difficilis, non tristis (ut plerisque) visa. Et, ut paucis multa
constringam, nec in eo mores senectus mutaverat, qui semper fuere
optimi, nec quicquid sensit, extremam ante aegritudinem, ob quod
senectutem juste incusare posset.

Hoc temporis vel prope, Julius Secundus, pontifex maximus, J aco-
bum Quartum per legatos Christianae religionis protectorem declara-
vit, missis ad eum legatis, qui galerum purpureum, aureis floribus
varie contextum, ensem, aureo capulo, vagina aurea gemmis consita,
pontificis nomine offerrent, gratularenturque plurimum, quod, caeteris

