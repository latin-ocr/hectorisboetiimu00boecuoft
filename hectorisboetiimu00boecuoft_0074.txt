60 ABERDONENSIUM

Splendidae quaedam aedes ibi consummatae, aliae aedificari coeptae.
Reliqua hujus viri gesta, quanquam sunt amplissima, constantique
omnium praedicatione celebrata, tacere tamen modestissimum censeo,
quod magnatum laudes (dum superstites sunt) raro, multorum sen-
tentia, sine assentationis labe prodantur. Sed sperandum est eum,
qui suos majores longissime superavit, inceptum hoc opus non uno
magnificentiae genere consummaturum. Huic collegio in re lite-
raria J oannes Annandiae (cujus haud multo ante meminimus) exor-
dium dedit, vir acri semper ingenio, doctrina plurimum valenS,
quus virtus ad posteros veniet, ut debitam tum laudem consequatur.
Ad Wilhelmum revertor. Is (uti est significatum) Aberdonensis
scholae generalis auctor ac institutor, qui ejus fundamenta jacerem, —
primusque in ea liberales profiterer artes, me (licet minus aptum
ad tantum munus exequendum) delegit, muneribus et pollicitationi-
bus' ad se allexit, qui tum Parisiis in religioso et venerabili Col-
legio Montisacuti philosophiam utcunque enarrabam, ubi J oannes
Standonc, virtutum omnium exemplar, praecipuum egit magistratum,
bonis valens exemplis ad homines probatis moribus et disciplinis
imbuendos, quantum reliqui sua aetate Parisienses praeceptis: hunc
virum gloriantur plerique sese vidisse. Multi tum eo in collegio
erant viri exquisita eruditione, quorum praecipui Petrus Syrus,
theologus, Petrus Rolandus, quo praeceptore usus sum in dialecticis,
J oannes Gasserus; extant viri doctissimi in decreta patrum com-
mentarii 3 Erasmus Roterodamus, nostrae aetatis splendor et orna-
mentum ; nullus pene locus est in Europa adeo inaccessus, ubi non

ejus viri decora: ex nostris contribulibus, Patricius Panetarius‚

