EPISCOPORUM VITAE. 19

fama ad regem, qui primorum sententia (quos rei indignitas plu-
rimum commoverat) aliquot post dies Alexandrum, ad se accitum,
in vincula conjecit3 reparatisqu ecclesiae Aberdonensis injuriis,
Adamum omni metu levavit, quem, ut parentem veneratus, postea
inter praecipuos habuit consiliarios. Complura et fere innumera
alia relatu indigna Alexandri suasu, priusquam in vincula conjice-
retur a profanis quibusdam, qui regionem foedissime depopulaban-
tur, perpessus est episcopus3 quae omnia longius quam pro suscepto
negotio esset enarrare. Secundum haec, obtento ab rege ut Alex-
andri satellites Aberdonensibus agris et praediis expellerentur, quo
magis episcopi quieta fruerentur pace, Adamus, jam grandaevus,
cum morte vitam mutavit, post sacrum adeptum magistratum anno
decimo, Christianae originis nonagesimo supra millesimum ter cen· A. D. 1390.

tesimum, et Roberti Tertii anno tertio.

Quo anno GILBERTUS GRENLAU communi suffragio munus
iniit pontificium, vir magnae inter regni primores, singularem ob
prudentiam, auctoritatis. Is, sacro sumpto magistratu, re Aberdo-
nensi pacata, veteris turbae amotis reliquiis, ad regis curiam consu-
lendae reipublicae causa se contulit3 ubi, ob antea expertam virtu-
tem, haud parva habitus est veneratione. Imprimis ejus virtus per-
specta, cum Puellarum Castrum (id nomen est munitioni apud oppi-
dum nunc vulgo Edinburgum vocitatum) arctissima obsidione armis
Anglorum, qui tunc Laudoniam cum suo rege Henrico foede popu-
labantur, undique cinctum miro ingenio levaverit, omnemque belli

vim averterit a nostris ε ob quod meritum, cum Robertus rex me-

