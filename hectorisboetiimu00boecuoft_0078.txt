64 ABERDONENSIUM

tus; nunc praedicatorum fratrum intra Scotorum regnum summum
(quem provincialatum dicunt) agit magistratum: is pio et religioso
animo exempli locum meretur inter primos sui instituti. Indigne
siquidem ferens sacram praedicatorum religionem neglectam inter
nostros adeo ut pene contemptui daretur, non maris pericula hor-
rens, non aemulorum saevitiam, minas, injurias, non laboribus, non
corpori parcens, duram admodum subiens provinciam ut labefactata
repararetur, magnis et incredibilibus obtinuit laboribus; effectum-
que ut nunc eruditi, pii, et religiosi, qui-sacras literas enarrant, pro-
fitentur, concionantur, illius instituti viri frequentes inter nos repe-
riantur: quae omnia Joannis piis sudoribus ulla sine controversia
accepta sunt ferenda. Ad haec Wilhelmi auctoritas, qui et domi et
foris plurimum potuit, haud pamm conduxit. Hos nominavimus ut
praecipuos qui Aberdonensi e schola prodiere. Alios haud igno-
rans transeo ; plures enim sunt quam hic locus, ut enarrentur, ex-
poscit ; et ad institutum redeo. Wilhelmus initiis Aberdonensis
studii delectatus, quo res firmius stabiliretur, collegium condidit,
¹ opus aedificiorum ornatu et amplitudine magnificum et dignum
quod fama semper loquatur. In eo templum, tabulatum polito qua-
dratoque lapide, vitriniS‚ caelaturis, sellis ad sacerdotum, subselliis
ad puerorum usum, mira arte fabricatis, marmoreis altaribus et ima-
ginibus divorum, tabulis et statuaria et pictoria arte auratis, cathe-
dris aeneis, aulaeis, tapetibuS‚ quibus parietes atque pavimentum
(ut omnia honoratiora apparerent) sternerentur, aliaque multa pre-
tiosa supellectili magnifice decoratum. Templi ornatus, quorum

usus in sacris, ex auro textili, quindecim vestes sacrae quas cappas,

