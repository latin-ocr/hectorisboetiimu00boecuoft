’18 ABERDONENSIUM

sperato supervenit, obsecrans uti ALEXANDRUM GORDONIUM,
cognatum suum, Moraviensem can torem, designarent episcopum,
utile memorans rei sacrae Aberdonensi si turbulento adeo tempore
crearetur pontifex qui eam amicorum copia et opulentia posset tu·
tari. Canonici temporis iniquitati inservientes, comitis postulatis
(ne durius aliquid paterentur) communi consensu obtemperaverunt.
J acobus tamen Ogilvius, qui per id temporis ad Lodovicum Duode- '
cimum, Francorum regem, legatione fungebatur, J oannis Albaniae
ducis, J acobi Tertii regis ex fratre nepotis, quem regni primores gu-
bernatorem dixerant, auctoritate, Aberdonensis in Gallia vocatur epis-
copus. Is, uti alio loco commemoratum, postea sacro magistratu sese
abdicavit. Summus vero pontifex, Leo DecimuS, Robertum Forman-
num, Glasguensem decanum, Romae Aberdonensem declarat antis-
titem. Est Robertus facili atque liberali ingenio, de iis qui Aber-
doniae literarum sunt studiosi quam optime meritus 3 qui etiam ad
tollendum dissidium ea tempestate inter regni Scotiaeproceres sub·
ortum, longe reverendi, et vel ob id meritum ab omnibus obser-
vandi, patris Andreae Sancti Andreae archiepiscopi, sui germani,
suasu, ultro deposuit pontificatum. Dum res ita sese haberent,
Alexander Gordonius (cujus paulo ante est mentio habita) Huntlei
comitis opera, assensum J oanne regni gubernatore praebente, summi
pontificis auctoritate, sacrum Aberdonensem inivit magistratum3
qui post initum pontificatum illico in valetudinem incidit (ethicam
febrem vocant) quae ei dum vixit, perduravit; unde nihil praestare
aut perficere potuit pontifice dignum. Accersiti medici quae suarum
erant partium agentes, licet Alexandro firmam et perpetuam sospi-

