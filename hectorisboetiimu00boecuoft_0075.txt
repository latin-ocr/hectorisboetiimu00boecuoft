EPISCOPORUM VITAE. · 61

non tam ob doctrinam quam prudentiam laudatus undequaque,
postea J acobo Quarto consiliarius atque a secretis designatus 3 Gual-
terus OgilviuS‚ singulari exundans eloquentia, adeo ut hominem ver-
borum copia, sermonis venustate, ubertate sententiarum, non modo
delectare, sed (ut‘ita dicam) lascivire et luxuriare diceres ; Georgius
Dundas, Graecas atque Latinas literas apprime doctus, equitum Hie-
rosolymitanorum intra Scotorum regnum magistratum multo sudore
(superatis aemulis) postea adeptus ; J oannes Major, theologus eru-
ditissimus, cujus scripta, haud aliter quam illuminatissimae faces,
magnum Christianae religioni attulere fulgorem. ’. Hos viros vene-
rabor, excolam, horum doctrinam mirabor: hoc mihi solum relic-
tum, hoc solum obtinui, qui, ignarus, et omnis pene disciplinae ex· ¹
pers, dolore conficior, quod tot doctos praeceptores de me optime me-
ritos, simul atque Parisiensem scholam, disciplinarum meliorum-
omnium parentem, adoles'cens vix primis literarum rudimentis im-
butus reliquerim, accitus ad Wilhelmum (veluti haud multo ante
significavimus) ut adolescentes literarum amantes (mea pro exigui-
tate) bonis artibus instituerem. Venientem canonici benevolo af-
fectu excepere. Fuere nonnulli horum doctrina insigni ε David Guth-
raeus, Caesarei atque pontificii juris professor3 J acobus Ogilvius,
theologus doctor, olim, ob spectatam doctrinam atque virtutem,
Sancti Andreae archiepiscopus in sacra Basiliensi generali synodo
designatus 3 hi natalibus et familiae nobilitate clarissimi, animi
dotibus supra communem hominum facultatem excellentes, elo-
quentia, qua plurimum potuerunt, profitendo, concionando, dicendo

causas, audientium animos in sui admirationem vehementer trahe-

