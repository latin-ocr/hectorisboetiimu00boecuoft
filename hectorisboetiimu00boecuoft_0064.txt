50 ABERDONENSIUM

suppetias ; sese quoque in tuos hostes sumpturum arma, atque
delecta cum militum manu, modo id concupiveris, in tuum ventu-
rum auxilium. Is animus nostro regi in te tuumque regnum
(christianissime princeps) hoc desiderium: nihil utile sibi putat,
delectabile nihil, nihil honestum, quod Francorum reipublicae inutile ;
sine enim Francorum felicitate sese fore censet infelicem. Tantum
regem amicum habere gaudet, gloriatum te, inquam, Francorum
rex invictissime, qui inter mortales principes solus liquore sacraris
caelesti, soluS, Dei sine controversia dono peculiari, branchum foedum
atque perniciosum morbum solo manus curas attactu, solus uteris
liliis caelesti munere insigni. Oramus propterea, precamur, obsecra-
mus, parem principi nostro redde animi benevolentiam. Pene ad-
huc puer montanos, *gentem ferocem, intestina semper gaudentem
seditione, domuit; totum regnum tranquilla stabilivit pace3 nusquam
imminent pericula, nusquam hostium timor. Adesse jam novit tem-
pus quando tibi gratum et amicum sese potest praestare. Amicitiam
sanctaque foedera colito, contestatis caeli numinibus inita, tot utrius-
que populi nobilium sanguine comprobata. Amato amicum popu-
lum tibi. fidissimum, ut mutua permaneat semper inter eos, atque
inter reges, grata benevolentia. Eo namque pacto perpetua prospe-
ritate gaudebis, Francorum custodies imperium, conservabis, tuebe-
ris, securus et omnino hostili metu levatus. Caetera nostri principis
postulata his ex magnificis viris et oratoribus, quibus secretiora cre-
didit consilia,'ubi libuerit, accipies.

Haec ubi perorata, rex oratores familiarius complexus, ubi multa
super carissimi sui fratris J aoobi Tertii (sic namque eum appel-

