EPISCOPORUM VITAE. 21

Scotiae incolaS, adeo in ejus fide et amore perstare, ut sese atque for-
tunas omnes pro illius Francorumque regni salute tribuere ex animo
sint parati. quue rei exitus probavit 3 nam ex ea multitudine qui
in Scotiam cum Aberdonensi antistite revertebantur, vix quadra-
ginta bello superfuere, comite Douglasio, comite Bouquhaniae, duo-
bus gubernatoris germanis, multis cum nobilibus, caesis apud Ver-
nolium, ubi cum Anglorum copiis, pro Francorum salute, manus
conseruerant. Haud dissimili pacto inter nostram et Francorum
gentem ingenti nostro incommodo (ut annalibus memoriae est datum)
sanctitum foedus, frequentius est firmatum multorum sanguine effuso.
Gilbertus in patriam reversus turbae plena reperit omnia. J am
perierat Robertus gubernator, accepto nuntio duos sibi germanos
pugna infelici in Gallia, cujus jam memoratum est, occubuisse3 et
Murdacus Roberti filius simul cum haereditate interregnum receperat.
Erat Murdaci principatus multis odiosus, quod hebeti erat ingenio,
nec satis idoneo ad summum magistratum : filiorum nimia insolentia
tumescentium errores emendare minime curans, timens potius si
castigarentur in se verterent arma, utpote qui per eos dies nobiles,
agrorum incolas, abbatiarum patres, 'et sacerdotes templorum foe-
dissime vexarant, in omnem rapinam et flagitium dissoluti: qua
iniquitate devenit ut Scotus populus, insolentis principatus impatiens,
diversis factionibus laboraret, nobilioribus varie de publici regiminis
forma sentientibus. Gilbertus‚ iniquum tempus exosus, tranquillioris
jam vitae spe sublata, Aberdoniae se continuit ι ubi haud multo post,
longa aegritudine (quam ethicam medici vocant) corpore confectus
fatis concessit, sui magistratus anno quarto supra tricesimum. In A. D. 1424.

choro cathedralis templi humatus.

