68 ABERDONENSIUM

provectus honores, literatorum amator atque excultor. Id enim
sua in literarum Aberdoniae studiosos continuata benevolentia aperte
demonstrat. Postremo Wilhelmus noster Deyae fluminis pontem as-
sumpsit condendum ; opus 'pium et ad publicum commodum pluri-
mum necessarium. Brevi lapides plurimos et tigna comparavit atque
caementum quantum ad magnam operis partem absolvendam sufficere
videbatur, delectis artificibus ad molis fabricam accitis. Scotorum
historias de gentis antiquitatibus, praesertim apud Hybrides insulas,
ubi quondam regum sepulchra nostraeque gentis prisca servabantur
monumenta, magna diligentia atque labore est scrutatus ε in unum
coarctavit volumen quas invenit. Enimvero perierant ferme omnia
quae de Scotorum gestis literis fuerant mandata, Anglorum insidiis,
quum nostram regionem intestina seditione laborantem foede popu-
labantur. Scoticum enim nomen adeo illis erat invisum, ut non
modo gentem, sed et gentis ob res egregie gestas memorabilem glo-
riam, penitus delere semper animo habuerint. Wilhelmi scripta in
re Scotica, quam literis utcunque mandare incepimus, maxime inse·
quimur. Quisquis ea viderit, intelliget nostris scriptores defuisse, aut
qui scripserint fuisse negligentiores ; qui vero egregie egerint, nun-
quam. Sanctorum gesta, quibus plurimum apud nos parochiales
(ut ita dicam) ecclesiae dicantur, multis locis quaesita, in unum col-
legit opus, diutius quam par erat neglectum3 quae ut quotannis
sanctorum solennibus sacris recitarentur obtinuit. Nam Angli quo
tempore maj0rem nostrae regionis partem occuparunt, sanctorum ges-
ta (qui apud nos claruere) data memoriae, libros et historiarum, et
quorum in sacris erat usus, cremarunt omnes, illorum loco suis

