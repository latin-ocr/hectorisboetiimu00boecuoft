EPISCOPORUM VITAE. 29

formatam, ubi ad Aberdonensem ecclesiam canonicis id poscentibus
fuerat traductus, ut defuncti senis cognati, unus Gallovidianus epis-
copuS, alter prior Candidae Casae, tertius abbas Tunglandiae, et
quartus Sedisanimarum abbas, crearentur, multis laboribus et im-
pensis obtinuit. Alios autem ejusdem cognatos atque ex fratribus
atque sororibus nepotes, quos omnes moribus et disciplina liberali-
ter instituit, sacerdotiis donavit, neptes viris nobilibus, fortuna
opulentis, copulavit matrimonio. Exemplum quod hac nostra in-
felice aetate rari sunt imitaturi. Aberdonensis (uti est dictum)
episcopus designatus, ob haec gratitudinis merita omnibus admira-
tioni esse coepit: nec fuit ex nostris qui virum maximarum re-
rum administratione dignum non censeret 3 tanta acceptorum bene-
ficiorum memoria, tanta in demortui senis amicos benevolentia at-
que gratitudo in eo conspicata. Sub id tempus, mittendi erant le-
gati decreto publico ad Burgundiae ducem, qui regia quaedam nego-
tia ad eum perferrent. Ad hanc provinciam obeundam Thomas nos-
ter, Aberdonensis jam antistes, omnium suffragiis deligitur. Qui in
Flandriam postea ad ducem trajiciens, multitudine piratarum An-
glorum, ad id Eduardi regis jussu instructa multis muneribus pro-
missis, fugatus, vix fuga saluti consuluit. Neque prius manus eva-
sit urgentium quam naufragus et pene nudus, omnibus fortunis
amissis, in Hollandiam ejiceretur3 tanta hominis capiendi libido,
spe Eduardiani muneris potiundi, Anglorum animos incesserat.
Thomas, naufragio hostium insidiis liberatus, ad Burgundionum
ducem, uti habuit in animo, concessit: a quo vario magnificentiae

genere exceptus, regiis postulatis recitatis de reparandis quibusdam

