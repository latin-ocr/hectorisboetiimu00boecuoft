EPISCOPORUM VITAE. 6⁹7

ornavit, sacris vestibus ex auro textili et candenti bysso (cappas
dicunt) duabus tiaris (mitris vulgatiori vocabulo) ad pontificis usum
in sacris; altera textili auro, altera palmata bysso, candenti mar-
garitiS, et gemmis consita. Tertiae tiarae, quae multos abhinc annos,
operis et materiae excellentia, magno fuerat in pretio, gemmas com-
plures generum diversorum addidit, auro atque argento consertas.
Turrim maximam, quam Henricus (ut alio loco est significatum)
reliquit imperfectam, consummavit ; quam, simul cum toto templo,
plumbo operuit ε in ea turri campanae tres, duodecim millium pondo,
Wilhehni opera et impensis comparatae. Opus inde non minimum
est aggressus, chori basilicae Aberdonensis conditionem. Est is chorus
quem a Roberto rege aedificatum, alio loco memoriae dedimus, haud
tali decore et magnitudine qualem tanta exposcit ecclesia3 propterea
honesto et immortalitati consulens, qui amplitudine atque praestantia
templum suis ab antecessoribus conditum aequaret, chorum, coepit
aedificare. Sed ne ipso fortassis soluto, opus differretur ad finem
usque produci, haud prius vetus aedificium placuit demoliri, quam
praeparata forent, quae ad novi operis attinerent perfectionem. Cal-
cis idcirco maximos acervos, lapides quamplurimOS, et apparatum·
multum gnaviter aggregavit3 latomos, fabrOS, caementarios peritos
delegit, ad fabricam est hortatus. Unde haud exigua chori pars,
priusquam vita excederet, est aedificata. Eo fere temporis Eduardus
Orchadensis episcopus, qui tum Aberdoniae disciplinarum excolen-
darum causa agebat, collegii templi (cujus paulo ante est memora-
tum) multis 'et piis precationibus ‚(ut fieri solet) dedicationem solenni
peregit apparatu ; vir, ob doctrinam et vitae integritatem, ad summos

