32 ABERDONENSIUM

Ita caligo diem eam obduxerat, ut non prius fuerint conspicatae
quam nostras celoces circumsisterent. Quod ubi nostri cognoverunt,
primum in navibus trepidatum, inde furore atque desperatione vires
ministrantibus, spe fugae sublata, ad unum vim hostium arcere para-
bant. Contrahebant vela, et simul (ut navali fit praelio) compone-
bant armamenta ι duae Anglicae naves primum nostris sunt consertae :
acris pugna, aequo tamen Marte, sequuta, multis hinc inde caesis.
Stephanus, Anglorum dux, qui regia nave vehebatur, indignatione
accensus, quanta maxima celeritate potuit, ad pugnam procedit. In
nostras ferreas manus injicit, et ubi aliquamdiu manus cum nostris
conseruissent Angli, duro praelio, multitudine et perseverantia vic-
tores transcendunt, dejectis caesisque propugnatoribus qui pertina-
cius in pugna duraverant: utramque capiunt celocem. Thomas
naves videns expugnatas captasque, Anglos vix caede temperantes,
Stephano, Albaniae ducem in patriam celocibus vehi, et quis ipse
esset, aperuit, animo, creditur, ut ad Eduardum traheretur. Tum
Anglorum dux jussit ut qui ex nostris superfuere, subacti, salvi forent.
Thomam episcopum captum in vincula conj ecit: Albaniae ducem haud
secus quam regium decet adolescentem tractavit. Captas celoces mi-
sit Londinum. Postera die Stephanus, delecta cum militum manu,
magno apparatu, Albaniae ducem, cum captivis, Thomam vero vinc-
tum, Londinum ad Eduardum, ducere occepit, spe muneris potiun-
di, quod eum virum praehenderit, adduxeritque ad regem ; inscius
quam carus, recenti merito, *Thomas Eduardo fuerit effectus. N ec
multos post dies, posteaquam Westmysterium est perventum, duce
Albaniae et Thoma ad regem adductis, caeteris captivis in carcerem

