A.D. 1238.

8 ‚ ABERDONENSIUM

per legatos acceperat Dunkeldensem episcopatum omnium suffra-
giis sibi delatum, id regi summopere placere: idcirco eo Dunkeldeam
ad regem concedente, Aberdonensis clerus Gilberto de Stryvelyn

viro nobili pontificatum decernit.

GILBERTUS creatus antistes, illico conatus est ut nemora de
Bras, de Cloueth, nemoralesque agri, per improbos quosdam monta-
nos injuria aliquot annos Aberdonensi ecclesiae subtractos, eidem

restituerentur. Qui execrationibus et interdictis admoniti, pontifica-

lem timentes auctoritatem, et ne vi et armis regis domarentur, Gil-
berto obtemperaverunt. Emigravit is pontifex post adeptmn ma-
gistratum anno undecimo, Alexandri secundi regis vicesimo secundo,
et nostrae salutis millesimo ducentesimo tricesimo octavo.

Secundum haec, Aberdonensis clerus, facta concione Aberdoniae, in
consultationem ducunt quem potissimum praeesse vellent. Erat per
id tempus Abbyrbrothy RADULPHUS abbas, vir incredibili pru-
dentia et sanctitate. Cujus ut forte inter consultandum incidit ser-
mo, nemo eo in conventu aut voluit aut ausus fuit alium ad sacrum
magistratum nominare. Tantum ea tempestate desiderium (quod
nobis videre minime est concessum) pastoris qui optimus esset, ha-
bendi mortalium animos incesserat. Itaque omnes ad unum Radul-
phum episcopum declarant. Radulphus, quo diximus modo, Aber-
donensis episcopus vocatus, haud sine summi pontificis auctoritate
sua ex abbatia extractus, Aberdoniae‚ populi ingenti cum gaudio,
Alexandro rege presente, consecratur, anno Christi millesimo du-

