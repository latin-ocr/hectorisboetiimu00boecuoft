40 ABERDONENSIUM

vivemus, gratias. Ad hunc igitur virum nostra est oratio traducen-
da. Is in inclyta Glasguensi civitate, et universali schola insigni,
natus, ex vetere Elphinstonorum familia habuit originem. Vix
quartum agens annum, quum custodum incuria forte aberrasset, diu
quaesitus, in Glasguensis basilicae sanctiori sacello ante divae virgi-
nis simulacrum invenitur prostratus ε unde extractus, vix sine fletu
atque clamore puerili domum reduci potuit, tanta imaginis contem-
plandae cupido (ut apparuit) animum pueri incesserat, omen, multo·
rum Judicio, religiosae pietatis in Dei matrem in eo futurae. Septi-
mum agens annum, laudatissimis praeceptoribus traditur bonis mo-
ribus et disciplinis imbuendus. Ubi quum aliquandiu grammaticae
operam dedisset, ingenio aetatem superante, ita profecit, ut Jam
tunc qualem postea se praestaret, polliceri et de se spem faeere cer-
tam videretur. Delectabat Glasguensem antistitem pueri indoles
usque adeo ut non prius coenare placuerit, quam accersitum Wil-
helmum aut dictata aliqua aut carmen audierat recitantem. De-
lectabant omnes pueri mores, ingenium, speciesque, qua admodum
pollebat, ut jam non obscura essent in Wilhelmo literarum atque
virtutum seminaria; omnium oculis gratus, omnibus erat acceptus.
Haud praetereundum hic censeo, quod Wilhehno adhue puero con-
tigit. Visus fuerat vidisse per quietem, sese ante divae virginis si-
mulacrum, utroque genu posito, ut vigilans frequentius consueverat,
attentius Deiparam obsecrasse ne se in facinus aliquod detestan-
dum labi, neve turpitudinis aliquid per voluntatem admittere sine·
ret, ut tandem quiete et sancte ad felicem vitae exitum duceret τ vir-
ginem respondisse, Virtuti te totum accommoda, et ubi pontificatum

