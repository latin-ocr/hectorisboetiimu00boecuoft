EPISCOPORUM VITAE. 37

vestibus pendulis, et cortinis textili ex auro, bisso, villosa, undulata,
palmata. Sellas veteres in choro (stalla dicunt) vetustate pene at-
tritas, quibus sacerdotes ad sacra exequenda sedebant, amovit. Novas
mira arte et pulchritudine restituit, cum cathedra pari arte et
pulchritudine ad episcopi usum. Pontificias aedes de integro aedi-
ficavit cum turribus et propugnaculis, veteribus demolitis. Edin-
burgi (quod eo in oppido fuerat educatus) auctor fuit, ut aedifi-
carentur aedes publicae (hospitale vocant) ad egenos accipiendos,
magnis impensis, perpetuoque statutis suis sumptibus nutriendos,
qui opulenta ex fortuna extremam in pauperiem forte aliquando
devenissent, vestibus caeterisque ad vitae necessitatem datis, tributis.
Impensae ex agris in vicinia, quos ingenti pecunia comparaverat,
proveniunt. Tandem Thomas noster, praesul semper veneranduS,
carus Deo, et de hominibus bene meritus, qui incredibilibus laboribus
principes et majores hujus praesertim regni concordi pace retinuerat,
suos bonis instituerat moribus, omnes vero ad virtutem et sancti-
moniam suo exemplo incitaverat, pontificatus sui anno vicesimo
primo, J acobi Tertii vicesimo, et Christianae salutis millesimo quaÎ‡ A, D, 1480,
dringentesimo octogesimo, Edinburgi moritur xv. die mensis Aprilis.
Postridie, rege praesente, sex episcopis, multis cum nobilibuS, ejus
funus celebri pompa est elatum, atque in templo Sanctae Trinitatis

Collegii Reginae sepultum.

In Thomae locum, ROBERTUS BLAKATAR, in divinis et
humanis literis eruditus, summi pontificis auctoritate creatur epis-

copus. Vir familia nobilis, magni et constantis animi, qui tum

