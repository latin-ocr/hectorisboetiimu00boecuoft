EPISCOPORUM VITAE. 65

casulas, tunicas vocant; ex villosa bysso, octo supra viginti. His
omnibus laterales fibrae, aureis staminibus, quibus divorum effigies
intextae filis byssiniS, coccineis, purpureiS‚ hyacinthinis, auro com-
mixtis. Septem ex bysso palmata3 his laterales fimbriae byssinis
staminibus, stellis aureis consitis.. Ex bysso palmata atque undu-
lata viginti, ad puerorum usum in sacris supplicationibus, ut splen—
didiores ad Dei laudem sint deductiones. Praeter haec, ad quotidia-
num usum, complures vestes sacrae ex cocco byssoque undulata.
Crux Christi, cum crucifixi simulacro, candelabra duo, totidem
thuribula, quibus thus adoletur, acerra, sex phyalae, calices octo,
textuarium, vasa duo (eucharistias nostri vocant) quibus, adora-
tionis causa a populo, Christi corpus deportandum3 alterum duos
cubitos altum, incredibili confectum arte. Pelvis, cantharus ad la-
vacrum, vas ad benedictam aquam circumvehendam cum aspersorio,
omnia ex auro argentoque fabrefacta. Sindones nonnullae byssinae,
aureis filis varie contextae, nonnullae subtilissimo ex candentilino :
quibus intexti flores vario colore ex bysso. His sacrorum tempore
sternuntur altaria. Arca ex cupresso, margaritis et gemmis consita,
mira concinnata arte, qua venerabiles sanctorum reliquiae, auro argen-
toque insertae, venerationis causa. conservantur. Habet campanile,
immensa altitudine sublatum, cui lapideus arcus instar imperialis
diadematis, mira arte fabrefactus, plumbeam supra tecturam adhi-
betur, tredecim campanas, melodiam et piam audientibus volup-
tatem sonantes. Haec omnia Wilhelmi donaria. Et ut religioni
simul atque doctrinae eo in collegio opera impendatur, instituti ad

divina quotidie exequenda sacerdotes oct0, et, quos de secunda forma
1

