EPISCOPORUM VITAE. 35

dis damnum reciperent, minime quieturos. Multi hanc sententiam
secuti. Alii, suadente Thoma, longe aliter existimavere ; fidem vel
hosti servandam, regium commeatum minime violandum, haud de.-
cere tantum regem violatae fidei posse insimulari, non esse Bri-
tannicae virtutis quavis cum gente dolo contendere. Multum ad
Anglos attinere, qui Scotis et opulentia et virtute semper fuere su-
periores, illatas injurias quando aliter reparare non possent, non dolo
sed paribus incursionibus populationibusque, imo plane si opus
fuerit Marte ulcisci. Idcirco Albaniae ducem contra regiam pollici-
tationem minime in Anglia retinendum. Mittendum in patriam,
regioque more comitandum. Id ad Eduardi spectatam fidem, pro-
batam virtutem Anglorum, regni splendorem, plurimum attinere.
Vicit haec sententia : quam secutus, rex Alexandrum ducem, delecto
cum equitatu apparatuque magnifico, et Thomam episcopum, omni-
bus cum captivis (celocibus restitutis) mittit in Scotiam, ubi J acobus
rex expectatum fratrem *adventantem incredibili laetitia recepit ε
nobiles Anglos, qui ducem venerationis gratia fuerant comitati, be-
nignius complexus, omni honoris genere affecit: quos, ubi regiis
conviviis aliquot dies ornaverat, asturconibus variorum generum,
accipitribus venaticis, odorisequis et sagacibus canibus, aliisque am-
plissimis muneribus, regia pro dignitate, donatos a se dimisit in An-
gliam 3 missis cum eis legatis, quorum praecipuus Thomas noster, ad
Eduardum, qui magnifico regi ob expertam in germanum tantam
benevolentiam gratias agerent3 pacem et foedus jam antea inter
reges et populos initum, piratarum et latrunculorum quorundam in-

cursionibus, quantum per eos fieri poterat, paulum labefactatum reno-

