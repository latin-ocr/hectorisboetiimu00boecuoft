EPISCOPORUM VITAE. ’79

tatem arte sua, qua plurimum pollebant, conferre non poterant,
tamen ut vita ei in triennium ferme prorogaretur magnis laboribus
obtinuerunt. Mentio per id tempus de Wilhelmi pontificis legatis,
ad Deyae fluminis pontis conditionem, collegii consummationem,
aedium quoque eJus in vicinia condi inceptarum, tribuendis, fre-
quentius facta. Conventi quibus Wilhelmus sua credidit vivens,
alii quoque quorum in manus Wilhelmo moriente ejus opes deve-
nere3 obtentum nihil, temporis impediente iniquitate. Ea propter
hi ad quos negotium maxime spectabat, quum viderent nec legi
locum, nec homineS, aut causae aequitate, aut recentibus episcopi
wilhelmi 'defuncti beneficiis, commoveri posse, ad ejus legata desti-
natos in usus distribuenda, ne majora sentirent incommoda, rem in
opportunius tempus (siquando daretur) differentes, omnia dehinc
summo continuerunt silentio. Moritur tandem Alexander, tertio A. D. 1518.

pontificatus sui anno, sepultus ante aram praecipuam Aberdonensis

basilicae.

In ejus locum, canonicorum suffragiis, summi pontificis aucto—
ritate adhibita, suffectus GAVINUS DUNBARUS, ex veteri Dun-
barorum familia, generosis parentibus procreatus, in philosophia
pontificioque jure apprime eruditus. Erat is fido semper et con-
stanti animo, studiosorum amator, scelerum censor, cultorque jus-
titiae, et ob hoc J acobi Quarti regis, adhuc privatus, secretioribus
consiliis admotus, creditumque ei regium chartophylacium (nos-

trates registrum vocant) quod penes eum Jubente rege deinceps per-
mansit. Hic statim ubi pontificatum iniverat, Aberdoniam conces-

