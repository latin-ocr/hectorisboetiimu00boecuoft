80 ABERDONENSIU M

injuriis, nostris Flandrinorum piratarum insidiis illatis, de negotia-
torum Scotorum Brugas (id emporium est in Flandria) confluen-
tium immunitate, et portoriorum, quibus nimium gravabantur, mo-
deratione, aliisque arduis negotiis, ut ex regis arbitrio fierent omnia,
facile apud ducem obtinuit. Inde rebus feliciter pactiS, muneribus
haud parvis donatus a duce Carolo (qui tunc Gandavi erat) dimis-
sus, Brugas se contulit, in patriam inde trajecturus. Ibi casus
Thomae obtulit Eduardi sibi reconciliandi insperatam occasionem.
Datae enim literae a duobus Eduardi aulicis (quos secretiori prae-
fecerat cubiculo) ad nobiles quosdam Anglos ob majestatis crimen
proscriptos, qui tum Brugis exulabant (incertum quomodo) in
Thomae manus pervenere. Continebant literae, aulicos, conjurato-
rum quorundam suasu, consilium iniisse Eduardi regis noctu (ac-
cepto praemio) obtruncandi : fore propterea ut (tyranno-sublato) ab
exilio propediem in patriam reducerentur. Thomas, re cognita,
conjuratorum injuriam detestatus illico Angliam petit, Eduardum
ut insidias caveret moniturus. Qui ubi in offensi regis conspec-
tum prodierat, traditis literis, Cum hanc, inquit, epistolam perlegeris,
optime rex, cognosces te bonis et amicis infensum, malis vero et hos-
tibus confidere. Proditorum in te injuriam nihil incuso, quod et lex
sacerdoti vetat 3 sed eam tibi significare volui, invicte rex, ne bello et
rebus gestis egregius adeo, non virtute sed tuorum dolo superatus,
inglorius interires3 unde Christianae religionis borealis respublica
haud mediocri jactura afficeretur bellorum mole, quae tuo interitu
strueretur. Eduardus ad primum Thomae aspectum obstupuit. Mox

ad se reversus, perlectis literis, conjuratione prorsus detecta, Thomae

