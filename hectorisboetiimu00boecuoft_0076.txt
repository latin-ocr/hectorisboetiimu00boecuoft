62 ABERDONENSIUM

bant ; alter sacrarum literarum enarrationi, alter pontificii juris
frequentibus auditoribus, insudabat 3 Thomas Straquhyn, Alexander
Vascus, qui primus Aberdoniae scholarem egit praefecturam, uterque
pontificio jure admodum eruditus; J acobus Brunus, Aberdonensis
decanus, sacris literis edoctus 3 atque alii complures et humanis et
divinis literis pollentes. Aberdoniae itaque sedere ubi eoeperam, ut
commodius adolescentes disciplinis formarentur, Wilhelmum Hayum,
quicum philosophiae Parisiis operam dederam, accivi in socium
laboris, ut primaeva aetate inchoata benevolentia animorum, con-
stantia nobis, qui Angusia communi provincia nati, Deidoni simul
pueritiae tempora peregimus, Parisiis eisdem sub praeceptoribus
utcunque instituti fuimus, ad exitum usque vitae perseveraret. Is
magna in me caritate ductus, uti necessarius mecum Aberdoniae
consedit. Literarium laborem animo subiit constanti, indies magis
delectatus in adolescentibus erudiendis e'omes fidissimus. Exacta
inde et perseveranti diligentia effectum est, ut brevi tempore praes·
tanti disciplina viri ex Aberdonensi universali academia prodirent,
in divinis literis et utroque Jure multi, permulti in philosophia.
Alexander Hayus, acri praeditus ingenio, praestanti virtute et disci·
plina, nunc Aberdonensis canonicus, primus ex iis qui ex Aberdo-
nensi gymnasio processere, qui alios bonas artes docuerit, quique
ibidem scholasticum primarium egerit magistratum. Jacobus Ogil-
vius, nobili et opulenti ex familia, juris Caesarei professor, post Wil-
helmi exitum ad sacrum Aberdonensem pontificatum designatus z
quo tandem, ut ortum inter regni primores dissidium tolleretur, sese
amicorum suasu abdicavit, rectoriam Kynkeldensem simul atque

