EPISCOPORUM VITAE. 85

ante meminimus, haud consummatis, et pontem condere, et Wil-
helmi incepta ad finem usque perducere, ejus animum magna ad-
modum incessit cupido. Quod ut facilius exequeretur, voluit ut
Alexander Gallovidianus (paulo antea de hoc viro est memoratum)
cui Wilhelmus episcopus veluti praecipuo atque fidissimo familiari,
suas omnes fortunas credidit, legata ad collegium et ad pontem
reciperet, tribueretque in usus Wilhelmi testamento destinatos. Is
enim, quod,Wilhelmo superstite, collegio ante alios faverit, multaque
egerit ad ejus commodum, ad hoc munus (omnium sententia) com-
modissimus est judicatus. Nec res diu dilata ε pons condi est coep-
tus, ingenti pecunia per Gavinum ad opus tributa 3 magna ejus pars
confecta, magna consummationis spes omnibus incussa. N ec tanto
opere contentus, Gavinus aliud est aggressus, basilicae Aberdonensis
caelaturam ; sed hoc quoque magna ex parte mira arte consumma-
tum. Inter haec quod ad religionem attinet, omittit nihil ; ut sacer-
dotes rite divina exequantur, polleant virtutibuS, omnes bonis insti-
tuantur moribus, magnam impendit operam. Sperandum nobis hunc
virum, qui pontificatus sui initiis piis adeo delectatur operibus,

majores suos (modo permiserint fata) et urbanis et religiosis gestis

aequaturum,

FINIS.

