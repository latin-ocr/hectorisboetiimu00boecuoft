54 ABERDONENSIUM

cum venisset, benigne auditus, res ex desiderio composuit ; sicque
magnis muneribus donatus, et ducem reconciliavit regi, et omnia
pacis plena effecit. Quod ob meritum, primo suo adventu ad regem,
Aberdonensis episcopus est designatus 3 et deinde aliquot post annos
magnus vocatus cancellarius. Incidit in hoc tempus, vel non multo
post, execrandum bellum inter regem ejusque primogenitum J aco-
bum, qui postea Quartus est appellatus, quod cum pacare nequiret,
licet nihil reliquerit intentatum quod in pace conficienda ad virum
bonum atque prudentem attinere diceres, regis partibus ad belli exi-
tum usque adhaesit. Finito ‘ infeliciter' satis hoc bello, Aberdoniam
revisit: clerum melioribus institutis format: divina nonnullos an-
nos paulum neglecta, temporis iniquitate, restituit. Prisco atque
patrum more cantu ubilibet celebrare jubet. Ad sacra rite exe-
quenda in basilica Aberdonensi, creat designatorem J oannem Mali-
sonum, musica disciplina eruditum, moribus probatum, penes quem
(quos scribi et concinnari fecerat) libri forent rituales.. Huic viro de-
bent Aberdonenses, musicam praesertim edocti, quam parenti filii
caritatem: quicquid illic musices, quicquid exactae in Dei ecclesia
boreali jubilationis, hujus viro justissime debetur operae3 rarus
enim conspicitur Aberdoniae cantandi artem excellenter doctus, qui
eo non fuerit usus praeceptore. Multa alia ,iam tunc Wilhelmus
laude digna acturus erat, sed ad curiam revocatus, ac J acobo
Quarto ¹designatus consiliarius, benevolentia regi acceptus, venera-
tione habitus quali ante a patre, inceptum in opportunius tempus
distulit. Restabant reliquiae quaedam veteris discordiae inter regni
primores‚.quae nisi sopirentur, majoris dissidii incendium videbantur

