18 ABERDONENSIUM

acturus. Tum Alexander, quidam regis nothus (ut ferebatur) homo
nefarius (cujus improbitatem omnes fuerant perosi) tempus adesse
ratus quo episcopum, sibi ob vitae impuritatem infensum, suo oppri-
meret. arbitrio, adjunctis impuris quibusdam, ut paternam injuriam
ulcisci videretur, episcopi rem pecuariam omnibus cum fortunis abe-
, git, agrestibus gregumque custodibus contumeliose caesis. Agros
ecclesiae subtractos sceleratis quibusdam, nec deum nec homines ve-
rentibus, sua libidine partitus tradidit colendos. Ecclesiae redditus
(secundas decimas dicunt) suos regia donatione vocavit: ita homo
impurus per optimi antistitis agros et praedia diu est debacchatus.
Nec quispiam voluit (ne regem offendere videretur) sesestvindicem
opponere. Pontifex ubi illatas injurias frustra rege coram frequen-
tius questus fuerat, sine ulla reparationis spe, Alexandrum, sacris
prohibitum, diris persequitur execrationibus. Nec tamen animum
contumacem nec malevolentiam posuit Alexander, sed in dies, ira
et odio accensus, indigniora perpetravit. Collectis tandem scele-
ratis quibusdam qui eum impietate referebant, Aberdoniam epis-
copum obtruncaturus concessit. Episcopus vero, quem non latuit
quid Alexander moliretur, potius Christi ecclesiae utilitati quam
vitae consulens, obviam tyranno ultro progreditur: canum veneran-
dumque caput offert ad supplicium, inquiens, Si hoc petis, praesto
est. Multis animos movit ad meliora,Î‡ atque lachrymas excussit
praesulis spectata virtus: persuasum inde, licet multis difficilibusque
contentionibus, Alexandro, ut a tanto scelere abstineret, ne dirum
adeo nefas perpetrando, sacro ,sanguine quod (ea in gente) hactenus
erat inauditum, foede adeo pollueret manus. Pervenit hujus rei

