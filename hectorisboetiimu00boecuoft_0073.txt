EPISCOPORUM- VITAE. 59

rum ecclesiae haud parvum attulere splendorem. Tria in eo col-
legia. Primum, quod Paedagogium vocant, amoenissimo civitatis loco
situm, multis viris probis atque literatis qui ex eo prodiere insigne;
alterum Sancti Salvatoris, venerabili templo pulchrum, amplisque et
spectabilibus aedibus ad studiorum usum. Hoc J acobus Kennedus,
Sancti Andreae olim antistes, de literis literarumque excultoribus
optime meritus, condidit, amplisque donavit praediis et redditibus ad
legentium et auditorum sumptus3 multis item vasis ad usum in
sacriS, calicibus, urceis, phialis, pateris, pelvibus, cantharis ad lava-
crum, candelabris, Salvatoris effigie duos prope cubitos longa, thuri-
bulis, acerris, crucibus, aliis quoque vasis ex argento auroque fabre-
factis, sacerdotum stolis, cappis, Dalmaticis, tuniciS‚ casulis (ut dicunt)
ex auro argentoque textili, villosa bysso, palmata, undulata, cam-
panis tintinnabulisve multis dulce sonantibus ut harmoniam plane
facere videantur, aulaeis byssinis, tapetibus, ad templi publicarum
quoque aedium ornatum ε et, ut rem tantam in arctum conferamus,
nihil intus nihil extra quod magnum sumptum et apparatum, con-
ditoris pro dignitate, animi quoque magnificentiam, non ostendat.
Addidit tertium collegium J oannes Hepburnus, adhuc superstes,
celebratissimae abbatiae divi Andreae prior ac moderator, jam fre-
quens variis in disciplinis profitentibus et auditoribus. Is J oannes,
ubi abbatiam viris religiosis, musica (qua semper ibi excellentes et
clari fuere) omnique genere disciplinae pollentibus, incredibili cultu,
et templo, et aedibus, multisque novis structuris ornaverat, ut rei
literariae consuleret, coUegium (Sancti Leonardi vocant) instituit,

sumptu ad magistros et scholasticos ex comparatis praediis tributo.

