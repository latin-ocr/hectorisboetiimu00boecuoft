28 ABERDONENSIUM

illustrium praesertim virorum. Siquidem cui initia adeo fuere feli-
cia, ut et Franciae et Angliae se regem gloriaretur, consenescens
profugus, extorris, procul patria, postquam inter Francos et Scotos
(quos secunda fortuna hostiliter adeo fuerat persecutus) refugium
quaesivisset et subsidium ε a suis captus ignobiliter, regnum utrum-
que, inde vitam in vinculis amisit. Ad Thomam redeo: is (ut dixi-
mus) Eduardum fugiens, Scotiam (ne ab Eduardianis‚ qui 'itinera
observabant, interciperetur) petere recusans, in Galliam mendici
habitu trajecit: ubi aliquamdiu est commoratus cum Carolo Sep-
timo, qui eo familiarissime est usus, secutusque ejus sententiam
in multis rebus gravibus agendis. Dimissus tandem a rege Carolo,
in patriam navigio est reversus ς ubi, ob praestantissimas animi dotes,
Alexandri Vaus, viri nobilis et eruditi, qui tum Candidae Casae rem
sacram tenebat, opera, Gallovidianus episcopus est declaratus. In
quem gravissimi viri officio semper est usus, honorandum senem
ut parentem veneratuS, aetatis imbecillitati quantum tum fieri per
eum potuit subvenit ε praesente sene, sese episcopum aut dominum
appellari nunquam passus est: quae Gallovidiae, aut ubilibet in regno,
sua opera secundiora commodiorave ad publicam utilitatem evenere,
non suae sed senis prudentiae et auctoritati accepta ferebat. Ei ex-
actissimos custodae tribuit, et nocturnos et diurnos, ne vel minimi
incommodi quicquam praeter senectutem inevitabilem Seni arguere-
tur accidisse: quem senio confectum et fessum vivendo, tandem ex-
tinctum, honore quo optimos et sanctissimos episcopos solitum est,
magnis extulit impensis: et ne aliquid gratitudinis officium daeide-

raretur, post bonis moribus et institutis Gallovidianam dioecesim

